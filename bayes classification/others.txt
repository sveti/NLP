Какво ще преживееш в "Клопката"?

Чудиш ли се защо Ескейп стаите са толкова популярен начин за забавление?

Защо повечето хора, когато играят в Ескейп стая веднъж, след това искат пак, и пак, правят си отбори, стават истински фенове...Причината е, че не знаеш какво те очаква следващия път , не знаеш ще се справиш ли със загадките, ще успеете ли ти и приятелите ти да се "измъкнете" навреме... забавление, удовлетворение и предизвикателство...

А ето какво те очаква в Ескейп Стая "Клопката" на Hour Escape:

Tъмно е, не виждаш нищо...Изведнъж лампата бавно светва и разбираш, че си заложник...Огледай се... Няма врати, няма прозорци, няма измъкване. Погледът ти трескаво обхожда всичко наоколо, търсейки нещо, с което да избягаш. Поглеждаш приятелите си. В техните очи стои същият въпрос - какво да правим?

Тогава го виждате - Сандък. Отваряте го и разбирате, че първата ви задача е пред вас. Започвате. Четеш, мислиш, обсъждаш. Проба...грешка...проба...БУМ! УСПЯВАШ! Първото препятствие е преодоляно! Обзема те чувство на удовлетворение... Ще продължите ли?
Готов ли си за предизвикателство?
Изпращам ти линк към интересна игра в YouTube:)

Здравей!

Надявам се, че си готов за малко забавление и предизвикателство?

Как ти звучи ескейп игра, в която трябва да разчиташ само на слуха си? :)

Намерих я вчера и определено ми се стори интересна идея.

Историята, в която попадаш:

Приятелят ти и преди е подавал сигнали за наличието на извънземни, но никой не му е вярвал. Ето че сега се налага ти да провериш дали той казва истината.

Започваш и...изведнъж се оказва, че нещата определено са странни...Какво ще откриеш накрая?  Ще успееш ли да се спасиш?

Какво ти е нужно, за да играеш:

Трябват ти единствено слушалки или колонки, както и лист и химикал, за да си водиш записки.

Имаш 60 минути и 9 предизвикателства, с които да се справиш. Всеки правилен отговор те води напред в историята.


Загадките в играта са интересни, умерено трудни и всичко е направено много професионално.
Аз успях да се справя за 54 минути - на ръба. Пиши ми ти как си се справил :)

А ако ти знаеш други такива забавления, много ще се радвам да ги споделиш с мен! Така ще помогнем на останалите ни читатели да продължат да се забавляват :)

Поздрави,

Калоян
Виж няколко интересни филма
Въпреки че ескейп стаите в момента са затворени, е важно да пазим положителното настроение :)

Играта (The game)

Никълъс (Майкъл Дъглас) е заможен инвестиционен банкер.

На 48-мия си рожден ден получава странен подарък от своя по-малък брат – билет за участие в необичайна игра.

Сигурния живот на Никълъс е разтърсен, в момента, в който компанията го поставя пред на пръв поглед безобидни шеги, които бързо се превръщат в животозастрашаващи ситуации.

Докато главният герой се опитва да се спаси, филмът претърпява няколко обрата, а предизвикателствата стават още по-вълнуващи.

Стаята на Ферма (Fermat's room)

Четирима математици, които не се познават, получават анонимна покана да разрешат велика загадка.

Всеки от тях получава кодово име и се отправя към отдалечената къща, където среща и другите.

Докато са заключени, започват да се сблъскват с различни предизвикателства.

За да ги решат имат по една минута...оказва се, че докато времето тече, стаята, в която са, се смалява. За да останат живи, освен, че трябва да открият отговора на загадката, трябва да разберат и какво ги свързва един с друг.

Убийствен пъзел (Saw)

Група непознати се събуждат в стая без да знаят как и защо са попаднали там. Скоро разбират, че са пионки в смъртоносната игра на сериен убиец...

Колко кръв си готов да пролееш, за да останеш жив?

Въпреки че последните части на "Убийствен пъзел" просто не стават за гледане, първите 3 филма си заслужават.

И въпреки че сюжетът е добре познат, "Убийствен пъзел" успява да ни държи на тръни!

Кубът (Cube)

Шестима непознати се озовават в безкраен лабиринт, пълен със смъртоносни капани.

Колко от тях ще се спасят и какво ще научат накрая?

Внимание - част от сцените съдържат прекалено много кръв...

Изпит (Exam)

Осем талантливи кандидати са на последното етап в борбата за позиция в мистериозна и могъща корпорация.

Те влизат в стая без прозорци, а изпитващия им дава 80 минути, за да отговорят на един прост въпрос.

Също така им изяснява трите правила на изпита - без говорене с изпитващия или с въоръжената охрана до него, без късане на раздадените им листи и без напускане на стаята…

Колко далеч би стигнал, за да получиш желаната работа?


Кои "ескейп руум" филми ще ми препоръчаш ти? Върни отговор по имейл :)


Поздрави,

Калоян

Здравей!

Надявам се, че си в добро физическо здраве и с бодър ум!

Важно е да поддържаме доброто настроение и положителните емоции, така че бързам да споделя с теб нещо забавно - изпрати ни го Вяра П., която също като теб е любител на загадките и ескейп стаите :)

Кликни на линка, за да видиш 25 поговорки, кодирани с емотикони - виж кои от тях можеш да разкодираш! :)

И ако се справиш с номер 8, 13 и 25 - пиши ми, защото не мога да ги измисля!

Цъкни тук :)

Поздрави,

КалоянГотов ли си за Ескейп забавление вкъщи?

Здравей!

Не можеш да излизаш и скучаеш вкъщи? Търсиш ли начин да прекарваш времето си приятно и забавно?

Ако отговорът ти е "да", то имам добри новини за теб - с настолната игра "Ескейп руум - играта" сега можеш да се отдадеш на забавлението, което ескейп стаите дават в комфорта на твоя дом!

Получаваш 4 часа забавление в момент, в който си заключен вкъщи - в комплекта са включени 4 вълнуващи Ескейп игри с увлекателни истории - Бягство от затвора, Ядрена заплаха, Храмът на Ацтеките и Вирус.

И точно както в истинска ескейп стая и тук имаш точно 60 минути да се справиш с всяка мисия! Ще успееш ли?

Разбира се и тук можеш да играеш заедно с твоите семейство и приятели (но моля те не излизай от вкъщи, ако не е наложително :) ).

Цъкни тук, за да разгледаш играта
Най-хубавото е, че успяхме да договорим ексклузивна цена и безплатна доставка (за лимитирано количество игри).

В момент, в който отвсякъде ни заливат с негативна информация, създай позитивна информация за теб и твоите близки хора!


С пожелания за отлично физическо здраве и бодър дух!

Калоян

Ескейп игра за сам човек?

Здравей!

Помниш ли 5-те правила за успешна игра в Ескейп Стая от миналия имейл? Първото (и най-важно) правило беше, че ескейп стаите са отборно забавление. Съответно работата в екип е ключова за това да си прекараш добре.

В такъв случай...мислиш ли, че е възможно да успееш сам да се "измъкнеш" от ескейп стая?
Звучи трудно...ще трябва да разчиташ единствено на себе си - това със сигурност би вдигнало адреналина....Но пък няма да има с кого да споделиш момента...

Изпращам ти кратко видео, което показва ескейп стая (ще видиш дали наистина е стая :) ) за един човек.
5 правила за успешна игра в Ескейп Стая
А ти имаш ли свое правило? Сподели ни го! :)


Здравей!

Често хората, които още не са се забавлявали в Ескейп Стая, ни питат - кое е най-важното, което трябва да знаем? Затова реших да събера петте най-важни фактора, които ще ти помогнат да си прекараш добре и да успееш да "избягаш".
Надявам се, че ще са ти полезни и на теб!

Съвет № 1: Бъди отборен играч!
В една ескейп стая всички играчи са част от един отбор. Затова бъди отборен играч! Вслушвай се в в другите, а не само в себе си - все пак има причина играта да изисква най-малко двама участници.
Давай съвети, но и искай чуждо мнение. Участвай активно! Играй екипно. Не доминирай, а установи баланс и го следвай! Така ти и приятелите ти ще имате много по-големи шансове да се справите с мисият ви навреме :)
Готов ли си за новото онлайн предизвикателство?
Този път то идва от самия Илон Мъск!


Здравей!

Надявам се, че си готов за новото ни онлайн предизвикателство:)

Този път то е по-сложно - самия Илон Мъск задава този въпрос по време на интервю за работа. Главоблъсканицата ни беше изпратена от Антон Лозанов, който също като теб има интерес към ескейп стаите и е абониран за онлайн загадките ни (а Илон все още не е!). Цъкни на бутона, за да видиш загадката.
Благодарим на Тони за предизвикателството!

П.П. А коя е твоята любима загадка? Изпрати ни я и ще предизвикаме останалите читатели (а после ще ти кажем как са се справили)!

П.П.П. Ние пък се чудим - името Елън ли е, Илон ли е... (не подаряваме Тесла при верен отговор:) ).

Поздрави,

Калоян
Виж 4 критерия за избор на Ескейп Стая
знаеш ли как да избереш Ескейп Стая, в която да се забавляваш?


Здравей!

Когато разговарям с клиенти, те често ми казват, че в началото много са се колебали как да изберат правилната Ескейп Стая - тази, в която всички ще се забавляват и всички ще останат доволни от преживяното.
Затова реших да събера най-важните критерии, които ще гарантират страхотно преживяване за теб и твойте приятели.

Критерий 1 - Разнообразни загадки

Предизвикателствата в ескейп стаите са различни и рядко ще срещнеш загадка, която вече си виждал на друго място. Въпреки това е добре и предизвикателствата в ескейп стаята, в която си в момента, също да са разнообразни - вероятно не искаш в рамките на 1 час да срещнеш 3 различни загадки, които обаче да се решават по един и същи начин.

Кликни тук, за да видиш пълната статия.

Искам да видя и другите критерии

П.П. А ти играл ли си в Ескейп Стая вече и как правиш своя избор?


Поздрави,

Калоян