Критерий 2. "Сложна електроника" срещу "катинар с ключ" Основната цел в една Стая на загадките е да стигнеш до следващото предизвикателство - най-често то е заключено, неактивно или скрито по някакъв начин. Тук е и големият „спор“ сред ескейп феновете - някои смятат, че използването на различни видове ключове и катинари е отживелица. За други най-удовлетворяващ е точно моментът, в който физически отключват и отварят вратата, шкафа или сандъка, който толкова време е стоял пред тях недостъпен и криещ тайна. Представи си нещо като вълнението, с което разопаковаш подаръци на Коледа :) Другият вариант - "отключването" от разстояние - най-често се използват скрити магнити, сензори и други "джаджи“. Например поставяш статуя на пиедестал и така активираш/деактивираш нещо в другия край на Стаята. Предимството на този вариант е, че води до неочаквани "уау" моменти и изживяване "като на филм"! Лично ние сме на мнение, че е добре една ескейп стая да е балансирана и да има по нещо за всеки - така можеш да изпиташ различни усещания и да откриеш какво ти носи най-голямо удовлетворение.   Критерий 3. Отзиви от предишни клиенти Трудно е да разбереш предварително какво точно ще ти се случи в Стаята на Загадките - целенасочено не издаваме прекалено много, за да може да не знаеш какво те очаква и изненадата да е гарантирана. И все пак е важно да можеш да избереш правилната ескейп стая спрямо изискванията, които имаш. Затова ето го нашият съвет - виж какво казват тези, които вече са посетили стаята - на първо място забавлявали ли са се? Колко голям е бил отборът и имали ли са предишен опит със Стаи на Загадките? Помагал ли е оператора, когато е имало нужда? Ревюта оставени на сайта или на платформи като Google, Facebook и Tripadvisor ще отговорят на много от въпросите ти и ще ти помогнат в избора на забавление.   Критерий 4. Удобно местоположение Може да не звучи много важно, но всъщност местоположението е ключово по няколко причини. Първо, помисли за себе си и приятелите си - ако живеете или работите в различни части на София, вероятно е най-добре Стаята да е в центъра, така че на всеки да му е еднакво удобно да стигне. Освен това е важно да пристигнете навреме - всички ескейп стаи работят с резервации и ако закъснеете много, рискувате да попречите както на собственото си приятно прекарване, така и на отбора след вас. Добре е да сте на място 10 минути предварително, в които просто да отдъхнете, да се настроите за забавление и да чуете съветите на оператора, който ще следи играта ви и ще помага в случай на нужда. В тази връзка проверете има ли удобен градски транспорт, с който да стигнете, както и места за паркиране. След играта вероятно ще искате да продължите срещата с приятели. Централното местоположение на ескейп стаята ще ви гарантира наличието на достатъчно заведения, където можете да седнете и да направите разбор на случилото се в последния час. Или просто да изпиете по една бира :)